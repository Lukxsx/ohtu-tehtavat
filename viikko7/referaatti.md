Tein referaatin Esa Kortelaisen kandidaattityöstä Jatkuva eksperimentointi ohjelmistokehityksen tukena

Esa Kortelainen kertoo kandidaattityössään jatkuvasta eksperimentoinnista Lean-ohjelmistokehityksessä. Kortelainen kertoo työssään ensin Lean-ajattelusta ja sen synnystä Toyotan autotehtailta lähtien. Tämän jälkeen hän kertoo Lean-ajattelusta ohjelmistokehityksen näkökulmasta ja Scrumin yms. synnystä. 

Eksperimentointi ohjelmistokehityksessä tarkoittaa kokeisiin perustuvaa lähestymistapaa. Eri ominaisuuksia kokeillaan mm. asiakkaiden, käyttäjien ja muiden sidosryhmien kanssa. Kokeista saadaan tietoa ohjelman käytöstä. Eksperimentointi toteutetaan yleensä esimerkiksi A/B-testeillä, joissa  valitaan sovelluksen käyttäjistä joku asiakassegmentti ja annetaan sille käytettäväksi uusi ominaisuus. Sen jälkeen tehdään vertailuja ja tutkitaan, että onko uudella ominaisuudella positiivisia vaikutteita. 

Jatkuvaa eksperimentointia käytetään etenkin verkkosovelluksissa ja SaaS-palveluissa. Jatkuvaa käyttöönottoa voidaan pitää ennakkovaatimuksena jatkuvan eksperimentoinnin hyödyntämiseen ohjelmistotuotannossa. 

Eksperimentoinnista on monia hyötyjä. Tyypillisiä haasteita ohjelmistokehityksessä Kortelaisen mukaan ovat mm. ominaisuuksien kehitys ilman varmistettua asiakkaiden saamaa arvoa. Tämä tarkoittaa sitä, että yritykset käyttävät resursseja ominaisuuksien suunnitteluun, jotka eivät välttämättä menesty asiakkaiden keskuudessa. Eksperimentoinnissa voidaan ominaisuuksia testata kehitysasteella osalla käyttäjistä ja näin saada tilastoa siitä, kannattaako ominaisuuteen panostaa enemmän. 
